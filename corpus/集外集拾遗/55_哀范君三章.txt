风雨飘摇日,余怀范爱农。
华颠萎寥落,白眼看鸡虫。
世味秋荼苦,人间直道穷。
奈何三月别,竟尔失畸躬!
海草国门碧,多年老异乡。
狐狸方去穴,桃偶已登场。
故里寒云恶,炎天凛夜长。
独沉清泠水,能否涤愁肠?
把酒论当世,先生小酒人。
大圜犹茗剖,微醉自沉沦。
此别成终古,从兹绝绪言。
故人云散尽,我亦等轻尘!
范爱农参看本卷第141页注。
